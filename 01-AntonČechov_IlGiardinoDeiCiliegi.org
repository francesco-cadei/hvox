#+begin_example
L’ho comprato io.
#+end_example
/(Ljubov Andreevna è annientata. Si appoggia a una poltrona per non cadere.
Varja si sfila il mazzo di chiavi dalla cintura, lo getta sul pavimento del salotto ed esce.)/

#+begin_example
Io l’ho comprato!
Un momento solo, signori,
siate gentili, ho la testa come una trottola, non riesco neanche a parlare...
Arriviamo all’asta.
Deriganov è già lì.
Leonid Andreic ha solo 15mila rubli, Deriganov ne offre 30mila più i debiti.
La situazione è subito chiara: la gara è fra noi due.
Io rilancio a 40mila. Lui a 45. Io 55.
Lui aumenta ogni volta di 5mila e io salgo di 10mila…
Alla fine ne offro 90mila più il debito e il gioco è fatto.
Il giardino dei ciliegi adesso è mio!
Mio! O signore iddio, il giardino dei ciliegi mio!
Ditemi che sono ubriaco, che sono impazzito, che è tutto un sogno...
#+end_example
/(Pestando i piedi)/

#+begin_example
Non ridete di me!
Ah, se mio padre e mio nonno potessero saltar fuori dalla tomba,
se potessero vedere cos’è successo.
Il loro Ermolaj, quello che riempivano di botte,
Ermolaj l’ignorante, che d’inverno girava scalzo,
se potessero vedere che quell’Ermolaj lì
ha comprato la tenuta più bella del mondo.
Ho comprato la tenuta dove mio padre e mio nonno erano schiavi:
manco nelle cucine li facevano entrare.
Sto dormendo, sto sognando, è tutto un miraggio...
E’ uno scherzo della vostra fantasia che vi annebbia la mente.
#+end_example
/(Raccoglie da terra le chiavi, sorridendo con dolcezza)/

#+begin_example
Ha buttato per terra le chiavi per far capire che qui non è più padrona...
#+end_example
/(Scuote le chiavi)/

#+begin_example
Ma sì, non importa.
Suonate, suonate musicisti, suonate forte!
Venite tutti a vedere Ermolaj Alekseic che alza la sua scure sul giardino dei ciliegi,
venite a vedere gli alberi che cadono.
Costruiremo noi le ville e i vostri nipoti e i vostri pronipoti
qui apriranno gli occhi su una nuova vita...
Forza con la musica!
#+end_example
